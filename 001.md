#### Pillola informatica #1

Facciamo una breve carrellata di quelli che sono gli **elementi** che compongono un **programma**. Non ci aiuteranno ancora del tutto a capire come scriverne uno, ma possiamo pensarla come una piccola *raccolta* di parole chiave generiche che pongono le basi per andare più spediti mentre procediamo in questo viaggio. Cominciamo quindi col dire cos'è una **variabile**: senza appellarci a concetti strani, una variabile *di fatto* è una *scatola*, un contenitore che possiamo utilizzare per *\"mettere da parte\"* qualcosa ed utilizzarlo in un secondo momento e, come dice anche il nome, **può cambiare nel tempo**.

Facciamo un esempietto di applicazione di questa cosa: vogliamo fare un programma che *calcola l'area di un cerchio* il cui raggio non ci è noto a priori perché vogliamo che venga inserito dall'utente via tastiera. Senza entrare nei dettagli dell'inserimento da tastiera e della visualizzazione del risultato, ci concentriamo un attimo sulla formula, come si fa in matematica. La formula sarà quindi -> *__area = 3.1415 * r * r__*. Viene facile vedere che in questo caso, le variabili che utilizziamo sono 2: area e raggio , che non sono altro che le "scatole" in cui andremo a mettere:

1. Il valore del raggio che ci fornisce l'utente

1. Il risultato del calcolo, che useremo più avanti per fare altre cose fichissime

Capito cosa sono le variabili, riguardiamo per un secondo la formula, perché da questa possiamo ricavare altri 2 mattoncini che compongono, a livello logico, un programma, in particolare guardiamola secondo questo punto di vista:
*__3.1415 * r * r__* , questa è ciò che viene detta **espressione** (e si torna alle medie di cattiveria) , ed è di fatto una roba che una volta che hai il numero da mettere al posto delle lettere puoi calcolare a tutti gli effetti ed ottenere un *risultato*. Fare questo tipo di calcolo si dice in gergo tecnico *__valutare l'espressione__* , che è appunto una formuletta che ci fornisce un risultato.

Il terzo mattoncino che ci serve lo vediamo sempre riprendendo la formuletta di prima, ma stavolta guardandola così:
*__qualcosa = qualcos'altro__*
questo è ciò che viene chiamato uno **statement** , che in italiano traduciamo spesso con **istruzione** , ma a livello logico sarebbe più corretto chiamarla *\"affermazione\"* , in pratica stai dicendo al pc *\"fai questo"\* , che volendo analizzarlo più nel dettaglio possiamo tradurre in:
" metti dentro alla variabile area il risultato che ottieni valutando l'espressione *__3.1415 * r * r__* .

Com'è ovvio che sia, ci sono praticamente *infinite espressioni ed infiniti statement possibili*, ma, in linea di massima, con queste 3 cose (**variabili**, **statement** ed **espressioni**) siamo virtualmente in grado di scrivere a livello di software qualsiasi cosa ci piaccia, darla in pasto ad un computer e farglielo eseguire. Mi rendo conto che adesso è ancora un po' tutto fumoso, ma un pezzetto alla volta spero di fare chiarezza. Con la prossima pillola recap di come funziona tutto l'accrocchio PC ed iniziamo a parlare in modo molto vago di **python**, così poi gli esempi possiamo farli scrivendoli in quel linguaggio, che è a mio modo di vedere di cose il più semplice per cominciare.
